---
title: Current
description: Mar-Apr 2024
date: 2024-02-29
---

---
---

*Sono le 15:19, ho appena iniziato lo stretching. Mercoledì sera non ho scritto, su nostra richiesta il professore ha iniziato a finire alle 19 in punto, e allora una volta uscita dall'aula sono andata a prendere la metropolitana, Lambrate-Centrale verde, Centrale-San Donato gialla, e alle 19:44 sono partita banalmente con la 121. Poi ieri ho fatto un casino dei miei, perché dovevo andare a ritirare al Mediaworld di Peschiera Borromeo gli auricolari nuovi per allenarmi, quelli di cui parlo anche nell'ultima puntata di Tenero Gheriglio, la 128, ma ho calcolato male i tempi. Alle 11:15 iniziava la lezione, alle 9:27 ho preso l'autobus 130 da casa fino ai carabinieri di San Donato, sono scesa lì alle 9:40, per andare al Mediaworld a piedi, ritirare i miei auricolari prenotati, tornare indietro sempre a piedi e riprendere la 130 per andare al Politecnico. Alla fine sono riuscita a riprendere l'autobus alle 10:24, ma in dei tratti, per farcela, ho praticamente corso, e non poco, mi si è slacciata anche la scarpa destra (maledetta, mi ha fatto perdere 10 secondi ahaha) anche se io faccio sempre a entrambe il doppio nodo (vita movimentata). Mi sentivo come quando in Accademia Aeronautica dovevo correre per fare determinate cose, e non avevo alternative: farcela o farcela. Cosa mi ha fregato? Che ho fatto una piccola sudatina, e preso un colpo d'aria. Perché poi ieri pomeriggio, dopo il Poli e il pranzo lì stesso, alle 15 sono voluta andare a leggere da lei, cioè sulla prima panca di marmo, non lo facevo da tempo, a quell'ora si stava benissimo, è la pace, per leggere quel posto in quel momento è perfetto, e soprattutto ieri non volevo perdermi quel sole e quel cielo limpido pazzeschi! Due nonnetti dolcissimi a passeggio in un momento mi sono passati accanto, ero proprio a leggere sdraiata con la testa appoggiata sullo zaino in quel momento, la moglie camminava aiutata da quell'affare con le ruote per agevolare la deambulazione, il marito no, e proprio lui ha esordito dicendomi "Ah ma è come alle Maldive qui eh!", allora gli ho risposto "Eh sì, lo vede anche lei il panorama?", ahaha. Ci siamo accordati tutti e tre sul fatto che il sole era bellissimo e si stava meravigliosamente fuori, e poi ci siamo salutati augurandoci un buon proseguimento, mi è scappato anche un "ciao belli". Ma già lì insomma avevo un po' di bruciore alla gola; mi bastavano altre 20 pagine – ne ho lette 50 – e avrei finito "Al culmine della disperazione" ma poi è arrivato Mario. Non ho ancora letto quelle 20 pagine rimaste, ma insomma a breve passerò al prossimo libro, "La caduta nel tempo". Adoro Cioran, sono completamente innamorata dei suoi grossi viaggi tra le parole. Insieme a Mario ho mangiato un dolcetto al cioccolato, e un succo coi frutti rossi che ha alleviato il fastidio alla gola. Spesso facciamo questo tipo di cosa, comprando qualcosa all'Esselunga, ed è sempre un momento bello e semplice. Stamattina mi sono svegliata con ancora un po' di mal di gola e dolori muscolari diffusi, ma figuriamoci, non avrei mai saltato l'allenamento, alle 11 sono uscita e sono andata a conquistarmelo. Che testa! Si sentiva non stessi alla grande, ma imperterrita ho corso, non un metro di meno, scherziamo? Sono salita e scesa dalle colline 100 volte, e dal muretto saltando altrettante volte (LOL), e poi ho fatto tutti gli esercizi, si sentivano i muscoli urlare ma io mi tappavo le orecchie. Se il marito ha notato fossi un minimo più smidollata mi ha guardata proprio bene, non era facile da capire ahaha! Al parcheggio della scuola oggi la sua macchina non c'era, ma ho capito che il marito era a casa perché stavolta ne ha fatta un'altra delle sue, ma prima di raccontarla aggiungo che nemmeno giovedì c'era la sua macchina al parcheggio: allora ha fatto davvero di tutto per farsi vedere almeno martedì, che bello, grazie tesoro mio. Ritornando al marito, tutt'altro che tesoro, e per carità nemmeno mio, oggi aveva la tenda della cucina a metà perché aveva lasciato mezza finestra aperta per arieggiare. Ma poi giustamente, per poter chiudere tutta la tenda ha accavallato le due finestre in modo inverso per creare una fessura per l'aria e poter chiudere tutta la tenda, però a un certo punto si è come pentito, ed è ritornato ad aprire mezza finestra come all'inizio, riaprendo anche metà tenda. Non l'avevo mai visto indeciso, l'ultimo inserimento l'avrà colpito molto ed è ancora confuso ahaha. Bene. Oggi mentre stavo facendo gli esercizi proprio sulla prima collina, la solita, è arrivato un signore col cagnolino, gli ho parlato altre volte, il suo cagnolino è fantastico perché appena arriva alle colline vuole correre tra gli arbusti molto folti che ci sono accanto alla prima collina. Il padrone lo lascia sempre correre, mi ha detto che insegue i conigli, lo fanno impazzire. Il giorno in cui avevamo fatto questo discorso poi mi aveva salutata agitando la mano, che signore dolcissimo, di cuore. Oggi mi ha fatto gli auguri per la festa della donna, allora visto che non so starmene mai zitta dopo averlo ringraziato gli dico "ah sì, com'è... Auguri eh! Che sei donna e ne hai bisogno di auguri! Auguri eh!". Ha riso, è stato al gioco, e ha detto che purtroppo non dovrebbe essere questo il senso ma che gli piace la mia versione ahaha! Ho trovato anche un carrello con 50 centesimi oggi, un volta a casa ero smidollatissima, sono iniziati dolori muscolari doppi e una stanchezza assurda è venuta fuori, stanchezza che continua ancora adesso, ma imperterrita faccio stretching e sono contenta di tutto. Tra poco devo anche stendere che la lavatrice ha finito, domani penso che starò di nuovo bene. Prima della doccia devo vedere sempre il mio fisico, lo specchio lo rende un obbligo, ma piacevole, che fisichino armonioso, sempre! Ci credo, non mollo un attimo, e il benessere è percepibile. Sarà anche l'effetto del sogno dell'altro giorno... Grazie Alessandra, quando si può vorrei ricambiare le coccole intense, non me l'hai permesso! E per favore, se prendi il reggiseno col pizzo però non mostrarlo a Pierfi, sono gelosa. Quello è nostro. Agape (del sogno dell'altra volta) ed eros ben venga tutto. Anche Cioran alla fine dice che il vero amore deve comprendere entrambi. Io ti voglio e non ho mai smesso, spero e penso che per te sia lo stesso. Fine editing e pubblicazione 16:21.*

<span style="color:red">*— 8 marzo 2024*</span>

---

*Sto facendo stretching. Stamattina al posto di andare in piscina ho fatto un allenamento classico qui a Zivido, ovviamente a causa delle mestruazioni: per metterci meno tempo di martedì, una volta al mese andrà così. Il tempo era bello, ed è stato un ottimo allenamento: oggi pomeriggio invece ha ripreso a piovere. Verso le 13:30 sono passata accanto al liceo con l'autobus, diretta al Politecnico, e per fortuna sono stata molto attenta: a differenza di quando sono passata ieri, la sua macchina oggi c'era. Avrei potuto perderla facilmente se non avessi scandagliato il parcheggio sin dal primo tratto, oggi iniziava alle 10, e non è riuscita a mettersi nella parte del parcheggio che le piace di più, quella verso il liceo, ma ha trovato posto nella parte più vicina all'ITIS. Sembra si sia assicurata, come al solito nell'ultimo periodo, io potessi vederla passando, parcheggiandosi nella prima fila, quando invece nella seconda, terza o quarta fila poi si sarebbe trovata più vicina all'ingresso del liceo. Mi sono emozionata moltissimo quando l'ho vista, è stato inaspettato, da tanto non andava più da sola di martedì, e col proseguire del mio viaggio non riuscivo a contenere la gioia che mi si era creata dentro. Forse il suo andare da sola di oggi tende a ribadire l'importanza di quello che racconterò proprio tra un attimo. Stamattina mi sono svegliata con lei in testa, semplicemente perché stanotte l'ho sognata a lungo, se ancora una volta il subconscio si è preso gioco di me non so cosa dire, ma dubito, penso piuttosto sia un modo estremo per rispondere ai dubbi che ho elencato nello scorso inserimento. E non posso assolutamente sorvolare su questo sogno meraviglioso, va raccontato, certo potrei trovarmi in imbarazzo, ma al diavolo. È stata, come possiamo dire... monella, sì veramente monella. Non so in quale casa fossimo, ma ci trovavamo per forza al chiuso, e un elemento, più di tutti, sembra essere un simbolo forte: la presenza del marito. Perché è monella? Tornava dalla doccia... non chiedetemi già cosa cavolo mi fumo, attendete un attimo, anche perché lo sapete, niente. Allora tornava dalla doccia con questo super accappatoio morbidoso, e io ero lì ad aspettarla. Cosa succede adesso dovrò spiegarlo senza spiegarlo, non che mi venga male, anzi, ma altrimenti qualcuno urlerebbe allo scandalo: voglio che questo sito rimanga in piedi (LOL). Tra me e il marito ovviamente sceglie di venire da me, e in poco, come nulla fosse, mi fa svestire. Il marito in disparte deve assistere a qualcosa di meraviglioso... non per lui, chiaro ahaha! Lei mi fa svestire e con frasi come "o adesso o mai più, che non mi trattengo" mi fa svestire per coccolarmi tutta intensamente. Va bene l'ho detto. Mentre dormivo è sembrato durare ore, ed è stato di un coinvolgimento tale che quando mi sono svegliata sembrava fosse successo davvero. Non so perché io non potessi farle niente e lei dovesse farmi tutto, peccato. Ma non mi lamento. Poi mamma mia, coi capelli umidi e l'accappatoio morbidoso che ho già nominato, sembrava io mi dovessi sottomettere a questo inaspettato piacere molto volentieri, ecco. Come fai a dire di no a lei in accappatoio morbidoso, minacciosa di riempirti di "coccole intense" (dai che ci siamo capiti, queste coccole intense erano giù lì, su di là...). Niente baci per stavolta, ce ne saranno stati in così tanti sogni che ho fatto una pausa. Comunque l'invenzione dell'accappatoio è nuova. Di solito lei nei sogni erotici mi compare in intimo (mi sto rovinando? amen, dovevo ahaha), l'intimo che le ho associato è chiaramente quello coi ghirigori di pizzo. Penso di essere andata fuori di testa ogni volta che nei sogni ho visto il suo reggiseno col bordino di pizzo. Se non ce l'ha che lo compri, perché non si può stare senza, il mondo perde completamente senso senza il suo reggiseno col bordino di pizzo. Basta la finisco, cosa penserà ora di me! Mi mancava avere queste emozioni, la giornata di oggi è complice, tra schiarite e forti piogge... io la amo ancora troppo. Chiaramente Mario ride quando racconto certe cose, fa bene. Ma è contento quando sa che io sono felice perché sento che lei è tornata nel mio cuore. Domenica pomeriggio abbiamo giocato per la dodicesima volta a tennis ed è stato fantastico, cose come questa sono privilegi che poche coppie possono permettersi. Nel giro alle colline post tennis però ancora una volta lei era da sola a casa, lo studio era acceso con la tenda semiaperta a curare un mio possibile passaggio, e recandomi in piazza con Mario si è come fiondata in cucina, ha aperto il frigorifero (si vede da fuori, perché lei non chiude la tenda come il marito, ovvio), chiedendosi probabilmente che cosa avrebbe preparato per cena, ma soprattutto per seguire il nostro passaggio, perché riapprossimandoci alla mia macchina si è ripiombata nello studio, e le luci sono state d'aiuto per vederlo. Io e Mario abbiamo fatto un giro veramente veloce perché quel giorno è venuto un vento incredibile, ci credo, il cambiamento è ancora in corso. La pioggia è stata abbondantissima e anomala negli ultimi giorni, tutto mi fa pensare che lei ancora mi corre dietro e mi vuole, come io le corro dietro e la voglio. Alessandra se anche non possiamo farci certe coccole mi piace da impazzire quando ti ribelli a tuo marito. Oggi tutto è stato bellissimo, dal sogno al risveglio, dall'emozione di aver visto la tua macchina a questo scritto.*

<span style="color:red">*— 5 marzo 2024*</span>

---
---
