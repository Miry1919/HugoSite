---
title: A piedi nudi su Marte
description: Adrian Fartade
---
«Avevamo così poche certezze sulla natura di questo pianeta che la sonda aveva persino un sistema in sughero per galleggiare in un eventuale lago o mare. E invece Venere si dimostrò un inferno. Entrando nell'atmosfera, la sonda raggiunse una temperatura di 11000 °C sul suo scudo termico, faticando tantissimo a mantenere l'elettronica interna a una temperatura di circa -8 °C. La decelerazione subita arrivò a 300 G e la discesa durò 93 minuti. A 52 km di altitudine sopra la superficie venusiana la temperatura era di 33 °C con una pressione quasi uguale a quella terrestre. 26 km più in basso, però, la temperatura arrivava a 262 °C con una pressione di 22 atmosfere terrestri.»

&nbsp;

###### <span style="color:red">✄</span>

&nbsp;

«Quelli che avvertite però sulla vostra pelle, o vedete intorno a voi come luce, sono fotoni partiti dal Sole decine e centinaia di migliaia di anni prima. La luce che oggi vi permette di vedere il mondo intorno a voi è partita dal nucleo del Sole quando i vostri antenati erano ancora nella Preistoria e sulla Terra dominavano i mammut!»

&nbsp;

###### <span style="color:red">✄</span>

&nbsp;

«La nostra storia è legata a doppio filo a quella dei mondi che ci circondano. Da Mercurio alla Luna, a Venere, Marte e persino il Sole, abbiamo trovato indizi dell'origine della vita stessa, di come le cose sono cambiate e di cosa ci aspetta in futuro.
&nbsp;

[...]
&nbsp;

In termini geologici e astronomici, il nostro tempo come umanità è brevissimo e saremo qui solo per un attimo... un battito di ciglia. Non passiamolo ad occhi chiusi. Continuiamo a esplorare, a guardare oltre e, soprattutto, continuiamo a meravigliarci e a essere meravigliosi.»
