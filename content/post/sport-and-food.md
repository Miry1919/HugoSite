---
title: "Sport & Food, e sogni di un sito nuovo"
date: 2021-09-18
---
<div align="center">
Qualche giorno fa ho fatto fuori la sezione "S&F" (sport and food) per fare posto alla meravigliosa pagina "Donors" (donatori); la vedete nella barra in alto da desktop/tablet o nella tendina da mobile, come sempre. Nel frattempo continuo a sognare il giorno in cui creerò un sito tutto nuovo, con le fondamenta di questo ma pagine più colorate, immagini, dark mode, tendine a scorrimento fluido, font curatissimo, codice (che sta sotto) pulito, un dominio vero (hellowebsite.it l'ho dovuto abbandonare, non aveva senso mantenerlo senza prima espletare tutte le altre parti del mio grosso progetto). Quel giorno sembra un giorno lontanissimo tuttavia non ne sono così convinta, ci arriveremo prima del previsto per come sono fatta. Nell'ultimo periodo quante cose belle ho accumulato insistendo, non fermandomi mai nell'agire, nonostante il virus che aggiunge difficoltà in tutto rallentando tutto, delusioni d'amore e di altro sempre incluse nel prezzo, infortuni stupidi... Ma non fermiamoci mai nell'agire. Avanti tutta!
</div>

&nbsp;

<div align="center">
Allora la defunta sezione "S&F" la riporto qui sotto, per salvarla in qualche modo. Aggiungerei peò una cosa importante, che si valuta troppo spesso in modo errato: il benessere fisico dipende al 70% dall'alimentazione e al 30% dall'esercizio fisico. Quindi, per esempio, non andate in palestra 2/3 volte alla settimana per poi mangiare sempre male e senza criterio, non funzionerà per niente bene! L'alimentazione equilibrata, che significa almeno per l'80% corretta, cambia la vita.
</div>

---
---

## <span style="color:red">S&F</span>

&nbsp;

### <span style="color:red">Sport</span>
---

#### <span style="color:red">Attività attuali</span>
* _Corsa_
* _Palestra_
* _Nuoto_

&nbsp;

Faccio palestra da circa quattro anni. Nuoto da quando avevo tre anni. Ma penso che la corsa sia lo sport che più mi rappresenta, da sola, per chilometri, uno scenario perfettamente masochistico.

La corsa ti porta in una conversazione silenziosa con il mondo, ti porta in strada, e in strada non può che succedere di tutto.

&nbsp;

<span style="color:red">Il mio sogno sarebbe quello di stare su un windsurf tutta la vita, ma questa è un'altra storia.</span>

---
&nbsp;

### <span style="color:red">Food</span>
---
L'alimentazione è obbligatoriamente integrata nella nostra vita. Saper mangiare dovrebbe essere una conoscenza fondamentale, una materia di studio in ogni scuola. Si eviterebbero molti problemi. Permette di stare bene.

---


<div align="center">
  ✎
</div>
