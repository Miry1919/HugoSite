---
title: Quiet
description: Susan Cain
---
«Per fare carriera dobbiamo autopromuoverci senza ritegno.»
&nbsp;
«Dobbiamo forse diventare talmente capaci nel presentarci agli altri da riuscire a mentire senza che nessuno se ne accorga? Dobbiamo imparare a esercitare la voce, i gesti e il linguaggio del corpo come attori tanto da poter raccontare - da poter vendere - qualsiasi panzana?»
&nbsp;
*Leadership Development for the Gifted and Talented*
«Mentre gli estroversi tendono a conquistarsi la leadership in ambiti pubblici, gli introversi tendono a ottenerla in campi teorici ed estetici. Celebri leader introversi come Charles Darwin, Marie Curie, Patrick White e Arthur Boyd, che hanno creato dal nulla nuovi campi del pensiero o trasformato il sapere preesistente, hanno trascorso lunghi periodi della loro vita in solitudine. La leadership, quindi, non è solo quella relativa ai contesti sociali ma è un concetto applicabile anche a situazioni più solitarie come lʼintroduzione di nuove tecniche artistiche, la creazione di nuove filosofie, la scrittura di libri profondi e complessi, il raggiungimento di traguardi scientifici.»
&nbsp;
«I genitori di bambini altamente reattivi devono considerarsi molto fortunati, mi ha detto Belsky. “Il tempo e lʼimpegno profusi daranno i loro frutti. Anziché vedere i propri figli come vulnerabili alle avversità, i genitori dovrebbero considerarli malleabili, nel bene e nel male.”»
&nbsp;
«Coniugando la passione per il pensiero con lʼattenzione ai dettagli - entrambe caratteristiche comuni negli introversi - si ottiene un mix esplosivo.»
&nbsp;
«Se sei un introverso, trova il flusso servendoti delle tue qualità. Hai la costanza e la tenacia per risolvere problemi complessi, la lucidità per evitare i tranelli in cui altri cadono più facilmente. Godi di una relativa libertà dalle lusinghe di gratificazioni superficiali come il denaro e lo status sociale. Anzi, la parte più difficile potrebbe essere quella di sfruttare appieno tutti i tuoi molteplici talenti. Potresti essere talmente impegnato a mostrarti come un estroverso entusiasta e sensibile alla ricompensa da sottovalutare i tuoi doni naturali o da sentirti incompreso da chi ti circonda. Ma quando sei concentrato su un progetto a cui tieni, molto probabilmente sai benissimo che la tua energia non ha limiti.
Resta perciò fedele alla tua natura. Se il tuo stile è quello di fare le cose in modo lento e assiduo, non lasciare che gli altri ti spingano ad accelerare. Se ti piace la profondità, non costringerti a tornare in superficie per riprendere fiato. Se il multitasking non fa per te e preferisci invece dedicarti a un solo compito per volta, segui la tua indole. La relativa insensibilità alla ricompensa ti concede lʼinestimabile potere di andare per la tua strada. Sta a te, poi, dare a questa indipendenza uno sbocco positivo.»
&nbsp;
«Read the Footnotes» «Leggi bene le clausole scritte in piccolo.»
— Seth Klarman
&nbsp;
«Warren Buffet: “Mi sembra di stare sdraiato,” dice della sua carriera di investitore, “e di avere davanti il soffitto della Cappella Sistina. E io dipingo, dipingo... Certo, mi fa piacere se qualcuno apprezza, ma rimane pur sempre la mia opera, e se qualcun altro mi suggerisce di usare più rosso e meno azzurro, la cosa mi lascia del tutto indifferente. È il mio dipinto, e non mi interessa come viene venduto dagli altri. La cosa forse più straordinaria è che resterà comunque incompiuto”.»
&nbsp;
«Se il vostro bambino preferisce lavorare in autonomia e socializzare uno a uno, non dovete preoccuparvi per lui; è solo che la sua modalità non combacia con il modello prevalente. La scuola dovrebbe avere come obiettivo quello di preparare i bambini alla vita, ma troppo spesso i bambini vanno preparati ad arrivare sani e salvi alla fine della giornata di scuola.»
&nbsp;

«Certe persone sono sicure di qualsiasi cosa più di quanto io lo sia di una cosa qualsiasi.»
— Robert Rubin, In an Uncertain World
&nbsp;
«Con la delicatezza si può scuotere il mondo.»
— Mahatma Gandhi
&nbsp;
«Lʼincontro tra due personalità è come il contatto fra due sostanze chimiche: se cʼè reazione, entrambe si trasformano.»
— Carl G. Jung
&nbsp;
«La nostra cultura ha fatto della vita da estroversi lʼunica virtù. A forza di scoraggiare il viaggio interiore e la ricerca di un centro, abbiamo finito per perderlo, il nostro centro. E ora dobbiamo metterci di nuovo a cercarlo.»
— Anaïs Nin
