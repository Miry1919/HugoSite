---
title: Current
description: Jul-Aug 2023
date: 2023-06-29
---

---
---

*Poi il vento ha continuato, ha portato i nuvoloni neri, ieri ha piovuto tutto il giorno e ho dovuto spostare l'allenamento a stamattina, che è stato perfetto, la temperatura era ottima visto che il clima si è di molto rinfrescato. Mario è venuto sulle colline quando ho finito di correre e abbiamo fatto gli esercizi insieme. Ma ieri appunto al posto di allenarmi mi sono vista con Mario, non aveva il corso in via eccezionale allora ci siamo trovati verso le 10 per una camminata, e poi avevamo già in programma di andare a mangiare di nuovo la pizza nella pizzeria AM dietro a dove si rintanano i topi. Prima delle 11 ha cominciato a piovere, si sapeva, siamo stati un po' a casa di Mario, poi siamo usciti di nuovo e abbiamo mangiato la pizza, preso un dolcetto all'Esselunga per mangiarlo a casa di Mario, condividendolo anche con suo fratello (la sorella e i genitori erano via), e poi visto che Mario e sua mamma dovevano fare la spesa a San Giuliano mi hanno riaccompagnata a casa in macchina. È stato tutto bellissimo, siamo legatissimi, e ci credo che ieri il cielo non è stato in grado di fermare la sua commozione nemmeno per un attimo, l'unica cosa un po' brutta è avvenuta mentre stavamo andando a casa col dolcetto, Mario è scivolato su una grata in via Libertà, una brutta caduta all'indietro ma per fortuna ammortizzata anche dalle mani, e per questo oggi avendo ancora le mani un po' segnate e sensibili ha evitato di fare alcuni esercizi, ma ciò che mi piacerebbe anche salvare è la reazione che ho avuto in risposta a questo avvenimento. Mario non si aspettava assolutamente di cadere, ma nemmeno io lo potevo immaginare, stavamo parlano ognuno col suo ombrello; quando è caduto non ho potuto fare niente sentendomi impotente, tutto avviene così velocemente in quei casi, ma quello che mi ha fatta allarmare particolarmente è stato il suo metterci un attimo in più del dovuto a rialzarsi, ma è andata così solo perché semplicemente non si aspettava di cadere e stava ancora capendo cosa fosse successo, però insomma io mi sono spaventata, mi sono fiondata su di lui per aiutarlo ad alzarsi, capire come stesse: dopo aver capito che era tutto a posto mi sono uscite alcune lacrime, quelle della paura che avevo avuto. Quando ho le mestruazioni sono più sensibile, più dolce, ma non ci aspettavamo lo diventassi così tanto. E poi non serve dirgli ti amo ogni secondo, l'amore si vede soprattutto in un momento come questo, ci tengo moltissimo. Ma anche la stronza teneva moltissimo a me, spesso aveva delle attenzioni particolari per me, anche quando ancora come dire non avrebbe potuto permetterselo, perché ero un'alunna come gli altri, ecco, ma forse no, e l'ho scritto nello scorso inserimento, quella volta che non mi interrogò non doveva andare così, a me non piacciono le disparità, devo dire esattamente come andò, presi la mia sedia e mi misi vicino agli altri interrogati intorno alla cattedra, stavo continuando a studiare e volevo essere finalmente interrogata, non potevo pensare avesse davvero deciso di non interrogarmi fino a quel giorno... Le stava più a cuore come stavo, perché anche andando alla cattedra non riuscii a farmi fare nessuna domanda, non voleva. Una donna, quando lo è, continua ad avere un senso materno, sia se non è mai stata mamma ma anche soprattutto se lo è; purtroppo poi lei è andata fuori di testa, si è trasformata, fino a diventare un uomo per insensibilità. È passata dal non interrogarmi se per una volta serviva perché non ero in forma, al volermi fare male, e l'omissione di soccorso che ha praticamente intavolato in ultimo, in comparazione alle attenzioni che aveva sempre avuto, è meschina. Se era così convinta che io volessi uccidermi, quel giorno, il giorno dell'ultima denuncia, perché ha pensato solo a se stessa, al suo inganno nei miei confronti, perché non ha pensato anche solo un momento ai miei genitori, a cercare di fare in modo venissero informati, non direttamente, ma bensì dagli ignorantissimi carabinieri stessi, "vostra figlia sembra in pericolo, l'avete sentita al telefono?". Niente di questo è stato fatto, era così convinta mi stessi uccidendo e così convinta di intavolare un'omissione di soccorso nettissima, per cosa, per la sua incolumità, che non era mai stata toccata. Ero io in pericolo, ma quei carabinieri intelligentissimi hanno ascoltato cosa diceva, tutte cose false, solo per aiutare lei, che di aiuto non ne aveva bisogno affatto, e non hanno pensato nemmeno per un attimo che i fatti non tornassero, che c'era da indagare meglio. La giustizia, che io chiamo ingiustizia ormai, è così rotta, assurda: chi si presenta per primo per rovinare la vita a qualcuno ha il trono, la vittima diventa l'imputato, spesso innocente, tra giudici veramente poco innocenti, che lo tirano per i capelli come un assassino, dimenticandosi che è con gli assassini che bisogna avere certi atteggiamenti, e ancora più assurdamente con gli assassini sono più buoni, partono a dire che non c'è crudeltà, non c'è premeditazione. La giustizia è sempre ingiusta, con gli innocenti dura in maniera scandalosa, senza capirci niente degli imputati, con gli assassini dolce in maniera scandalosa, senza capirci niente degli imputati; è sempre la solita schifezza, e non cambia, non cambia nemmeno dopo cosa avrebbe dovuto imparare con casi come quello di Enzo Tortora, non cambia perché si sta pretendendo che dei giudici, degli esseri umani come tutti, con una laurea discutibile, possano salire in una posizione così alta a dire chi è peccatore, chi no, come dei onnipotenti. Una pretesa morbosa, nociva, immancabilmente presuntuosa. Non ci muoio di certo come Enzo Tortora, poverino, l'hanno distrutto, trattato come un mostro, per uno stupidissimo caso di omonimia, dopo il 9 maggio mi sono fatta una grande risata e da lì in poi può solo migliorare tutto per me. Però poi sento la bambina al quarto piano fare i suoi urletti e mi distraggo da quel mare di giudici colpevoli, perché è una bambina che viene qui dalla nonna tutti i giorni e sta lottando, già da piccola, per una malattia degenerativa rara fatica a fare qualsiasi movimento, una sera il padre disperato le diceva "perché non riesci a fare nemmeno la cacca, perché non riesci cazzo". Ogni volta che la penso mi sento fortunatissima, e allo stesso tempo mi manca il respiro, cos'ha fatto di male quell'angioletto per nascere con questa faticosa malattia addosso, cos'ha fatto di male quella ragazza uccisa e messa in un sacco da un ragazzo impazzito (recente fatto di cronaca, impazzito per davvero), cos'ho fatto di male io a meritarmi una stronza come quella, dopo che l'ho amata (non è l'amore che dicono quei giudici ignoranti, non lo capiranno mai) con tutto il cuore si è permessa di fare l'errore più grosso, e lo pagherà, avrò più di prima, infine mi avrà aiutata. Le vittime innocenti di questo mondo, delle quali parlavo poco fa, non avranno mai niente dalla giustizia (la bambina per cosa diceva la nonna è nata così per un errore dei medici nel parto), sia che ne avranno a che fare per mostri malati e fuori di testa che la usano contro di loro sfruttandone a pieno le falle, sia se dovranno vivere in paradiso per essere state uccise da mostri liberi sulla terra. Una cosa è certa, farò valere ancora a lungo la mia parola, la vera giustizia non si raggiungerà, ma ce l'avrò messa tutta per raccontare in ogni istante la verità, con sensibilità, con la mano sul cuore, con l'amore di chi sa vivere tra le persone. Bisogna avere paura di quei topi, non hanno mai parlato con nessuno che vive intorno a loro, io almeno una volta ho parlato con tutti i loro vicini, quelli del loro quartiere, sembra impossibile ma è così, devono chiudersi nella loro lurida tana ancora a lungo, devono avere paura di cosa hanno fatto, deve mangiarli giorno per giorno. Presto leggeremo la parola assolto, e le mie parole raggiungeranno tante bellissime persone nel mondo. Le persone brutte sono poche, come i topi, e pochi altri; a me e a Mario ogni volta in giro ci sorridono tutti, contenti, sorridenti. La speranza che tutto migliori è flebile, ma esiste, corre agile, raggiungerà sempre tutte le persone belle.*

<span style="color:red">*— 1 luglio 2023*</span>

---
---
