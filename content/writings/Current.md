---
title: Current
description: Sep-Oct 2024
date: 2024-08-31
---

---
---

*Stasera devo scrivere, ma non dei giorni scorsi, che sono trascorsi linearmente con tutte le attività annesse a essi. Devo scrivere di oggi, perché oggi, essendo l'ultima delle tante, è la giornata più brutta della mia vita. Poco fa ho abbandonato la cucina in lacrime, stavo guardando la finale paraolimpica dei 100 metri di atletica, l'intervista ad Ambra Sabatini mi ha fatto scoppiare in lacrime, lacrime amare e tristi, e arriveremo alle cause di questo tra pochi istanti. Per pranzo ho raggiunto Mario, siamo stati al Piccolo Cuoco a San Donato, c'è stato un litigio lì, per qualcosa che ormai reputo irrilevante rispetto a come sto, a cosa provo adesso, a come mi sono ridotta. Anche il proprietario della pizzeria e suo figlio, con le loro parole gentili, sono riusciti a darmi la forza per riraggiungere Mario, che nel frattempo mi aveva lasciata finire la pizza da sola appena dopo aver finito di ingurgitare la sua. È stato un grave errore andare di nuovo da lui, perché a quel punto sembrava tutto risolto, come sempre, quando come sempre non è risolto mai nulla. Lui non tiene a me, non ha mai tenuto a me nemmeno per un secondo, perché quello che è arrivato poi a dirmi stasera, prima delle 20:00 (sono le 22:11), è stato la prova che i suoi insulti rivolti a me sono totalmente sentiti. Mi ha detto che c'è un motivo per cui il 18 settembre vado dalla psicologa per uomini violenti. Una cosa banale no? Talmente banale che sto per vomitare le uniche cose che ho ingoiato alle 22 di stasera, una pesca e tre noci. E quale sarebbe il motivo? Che i miei genitori mi abbandonano a casa da sola perché mi amano? Quella puttana di lei insieme a suo marito si sono divertiti a vedermi morire? Che un ragazzo spuntato dal nulla sia venuto appositamente in mezzo al mio massacro, a lei che mi stava accoltellando animatamente col suo maritino, per massacrarmi ancora di più? Sono stanca di tutti, e le parole di Virginia Woolf a voi umani di alta categoria risulteranno incomprensibili, perché non sapete avere delle emozioni vere, il cuore l'avete buttato alla nascita, vivete nella mania di prevalere su chi sapete essere superiore a voi... Io vivo intensamente come la Woolf, capisco la sua stanchezza di vivere, la sua banale rassegnazione. Mi lego a lei perché, se non sola, in questo momento mi posso sentire al massimo unita al massacro che mi hanno imposto di subire. Sono lì, per terra, nuda e piena di lividi e tagli profondi, l'ascia che mi ha ferita è ancora insanguinata e sento l'odore che emana, sto per morire. Quell'ascia è stata usata da parecchie persone, e ringrazio invece tutte le altre persone che hanno cercato di rendere meno violento il mio massacro, di placarlo per ricordarmi che avevo diritto di vivere anche io, perché rido e sorrido come nessuno sa fare, perché lotto anche se in tutta la vita avrei già potuto morire più volte, avvelenata dai farmaci, dalle parole dei miei aguzzini. A me non importava niente, a parte sentire l'amore di qualcuno. Ad oggi quell'amore non è mai esistito, sono nuda, ferita a morte, morirò tra poco. Grazie Mario, grazie Alessandra. Siete meravigliosi. Vi saluto e vi abbraccio, non lamentatevi se sentirete addosso un cadavere insanguinato e spento. Quella sono io, quella è quello che volevate voi. Sarete felici adesso, mi fa piacere, sono felice per voi. Dimenticavo di dire di Ambra Sabatini, che è caduta rovinosamente nella sua gara stasera, la protesi ha preso una strana angolazione e l'ha lanciata per terra poco prima di arrivare al traguardo. Io stasera sono come lei, che era a un passo dal vincere una medaglia olimpica, ha dato il massimo, invece deve riprovarci più avanti... Ah ecco, almeno lei può riprovarci, io no.*

<span style="color:red">*— 7 settembre 2024*</span>

---
---
