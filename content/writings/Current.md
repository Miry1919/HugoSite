---
title: Current
description: Jan-Feb 2024
date: 2023-12-31
---

---
---

*Stamattina la corsa è stata meravigliosa, mi sentivo benissimo fin dai primi metri, quando ho iniziato l'allenamento c'erano 2 °C, non più -2 ºC come di mattina presto al risveglio. Il sole è stato spettacolare durante tutta la corsa, e anche alle colline, ho fatto gli esercizi in pace nonostante la presenza del carciofone, certo intendo del marito. Oggi mi sono goduta proprio tutto quanto il tempo trascorso fuori, e per quanto si stesse bene non volevo più tornare a casa; non è la prima volta che accade. C'era una delle tre portefinestre del balcone aperta (spesso è l'unica aperta), quindi penso proprio il carciofone fosse lì. L'ha portata a scuola per le 10 quando ancora non c'ero, ed è andato a riprenderla per le 14, quando ormai ero già a casa. Riporto l'orario corretto per riferimento: lunedì 8-12, martedì 10-14, mercoledì 11-13, giovedì 8-13, venerdì 10-14. Stavolta ho trovato un posto per parcheggiare in via Europa solo perché se ne stava andando via una macchina. Ho capito che in generale lei di martedì, mercoledì, venerdì, cioè quando non inizia alle 8, farebbe fatica a parcheggiare perché troverebbe il parcheggio intasato di macchine, quindi forse ancora ci sono speranze non sia demente. Non vorrai mica qualcuno con questo freddo vada a scuola a piedi! E pensa se dovessero vivere in Russia con -50 °C... Questi sedentari sono il male del mondo. La tenda dello studio me l'ha lasciata di nuovo tutta aperta oggi, ieri ho tolto la sua immagine dal mio profilo secondario su WhatsApp. Devo dire la verità, mi sono accorta che ha rifatto i denti in qualche modo, perché non sono più come me li ricordavo ahaha! Va beh non è giovanissima, ma basta che mi ama. Mi ama lo so, e non è scema. Ma riparlando di oggi, al ritorno a casa, oltre a lavarmi e fare la lavatrice, e prima di scaldare e di mangiare il riso integrale (esclusivamente) col nero di seppia che mia madre mi aveva lasciato lì e ovviamente altre cose, mio padre mi ha tagliato i capelli, un bel pezzotto, gratis, veloce, preciso. I miei capelli sono molto lisci, da bagnati ancora di più: tagliarmeli pari è facilissimo, un giorno me li farà anche Mario. Mio padre usa sempre le forbici che gli diede suo fratello, che fun fact era un parrucchiere di successo soprattutto in un momento della sua carriera, e faceva i capelli da "I Vergottini" a Milano, dove sostanzialmente andava a farsi tagliare i capelli anche Raffaella Carrà. Da piccola mi facevano sempre i capelli a caschetto, ero un funghetto dorato ahaha! Insomma è una cosa degli ultimi anni questo lasciare i capelli così lunghi, anche quando nuotavo tendevo a tenerli corti a caschetto, per farli asciugare velocemente: uscire dalla piscina d'inverno sempre coi capelli bagnati non è affatto consigliabile, ma ne ho così tanti che spesso in ogni caso mi si asciugavano durante tutta la notte, e solo di mattina erano completamente asciutti. Il phon tutti i giorni non è sostenibile per più di tre minuti. Ogni volta tiro fuori un pezzo di storia, sarà questa l'arte dello scrivere, e allora andrò avanti.*

<span style="color:red">*— 12 gennaio 2024*</span>

---

*Stamattina mi sono allenata, ieri ho evitato di farlo perché lunedì sera ho saltato la cena, non stavo ancora bene, e martedì mattina, cioè ieri, non mi sentivo abbastanza in forze per sostenere uno dei miei allenamenti. Tempo fa avevo detto che l'orario secondo cui lei va a scuola comprendesse solo quattro classi, questo perché avevo notato non potesse avere una terza a causa di sovrapposizioni nell'orario: ma oggi mi sono dovuta ricredere, la motivazione si potrà capire tra poche righe. L'allenamento è andato molto bene, pensavo lei fosse in casa, e ho subito capito perché questa volta la tenda dello studio fosse aperta solo a metà. Ieri ho voluto fare una di quelle cose per ridere forte, sia da sola, sia con Mario, una cosa stupida giusto per metterle un po' di pressione: sull'account WhatsApp del numero della SIM in uso sul mio iPhone mini secondario ho messo come foto profilo la foto profilo che adesso ha su WhatsApp lei. Aiuto, rido ancora, non riesco a trattenermi ogni volta che ci penso ahaha. Dove sta la cosa divertente? Lei tra le chat ha la chat con quell'account, col numero che ho detto: ma solo lei, non l'ho mai usato con nessun altro (a parte Mario, ovvio, anche se noi regolarmente usiamo Telegram, è di un altro livello). Si è offesa, e allora ha lasciato la tenda aperta solo a metà. Alla fine dell'allenamento di solito corro fino alla macchina, oggi però visto che Mario era in pausa pranzo e dovevamo parlare di alcune cose l'ho chiamato, e per tornare alla macchina ho perlopiù camminato, mentre appunto stavamo parlando. Tempo di arrivare al semaforo sulla via ammazzatoria che il marito mi sorpassa con la macchina. Dopo un attimo di panico, condiviso in maniera molto divertente con Mario, dico, ma la sta andando a prendere? Erano le 13, e sì la stava andando a prendere. Non l'ho visto in faccia purtroppo, ma dopo anche lunedì mi sembra una persecuzione, mi ha sorpassata e ho potuto solo vederlo da dietro, poi ho visto che si è messo esattamente nel solito posto idiota ad aspettare che lei uscisse, quindi non ci sono molti dubbi. E allora arriviamo all'orario, ora riporto qui sotto quello che si legge sul sito del liceo riguardo le solite classi che lei ha sempre avuto, Scienze compare nei seguenti giorni e orari:*

*3A: mercoledì 11-13, venerdì 11-12*

*3B: lunedì 11-12, mercoledì 13-14, venerdì 10-11*

*4A: martedì 10-11, giovedì 12-13, venerdì 10-11*

*4B: lunedì 11-12 , venerdì 12-14*

*5A: martedì 12-14, giovedì 10-11*

*5B: lunedì 8-9, giovedì 8-10*

*Mi era sembrato logico dedurre che se la 3B non potesse essere una sua classe quest'anno, visto che va in conflitto con la 4A e la 4B, allora lei avesse solo le due quarte e le due quinte. Ma a questo punto deve avere per forza anche la 3A per avere il mercoledì. Oggi ha finito alle 13, quindi torna, e conferma anche il fatto che se avesse la 3B avrebbe dovuto finire alle 14. Avrò archiviato definitivamente questo orario? La cosa devastante è stata che vista la mia conoscenza del suo mercoledì a casa (negli anni passati tra l'altro era sempre stato il suo giorno libero, ma ora non fa il sabato), quando sono arrivata in via Europa e per me non era rimasto nemmeno un parcheggio, ho fatto una cosa che non avevo mai fatto, ho parcheggiato nel parcheggio della scuola ahaha. Va beh ma dalla parte dell'ITIS Mattei, figuriamoci se quelli si sono accorti, certo vedere che il marito la stava aspettando per prenderla, mentre ero al telefono con Mario e dovevo ancora raggiungere la macchina, è stato abbastanza pauroso ahaha! Diciamolo, sono sempre io ad aver paura di quelli, non quelli di me. O almeno, lo spero, spero sia il marito a rompere e a dirle che deve portarla, anche se ho seri dubbi sia anche lei a essere totalmente irrecuperabile, al massimo non mi perdo chissà cosa, l'ho sempre esaltata più di quello che era, perché lei lo faceva, in questo caso giustamente, con me: ce ne faremo semplicissimamente una ragione ahaha. Ho anche una nuova paura, maturata nell'ultima settimana, è quella di andare al centro "uomini non violenti si diventa", perché chissà se ci esco viva o visto che sarò l'unica donna picchieranno anche me. È il colmo, ma come direbbe Kurt Vonnegut, così va la vita. Io scriverò, parlerò sempre della vita. Stamattina mentre stavo pulendo la mia camera, polvere e pavimento, ho riascoltato la puntata 100 di Tenero Gheriglio: TG è la cosa più bella del mondo.*

<span style="color:red">*— 10 gennaio 2024*</span>

---

*Stamattina sono andata al PoliMi, se devo spiegare perché, non ci avete capito proprio niente di cosa scrivo, e mi dispiace. Stavo arrivando pure in ritardo (8:30), ho corso, non sono potuta andare in bagno, nel peggiore giorno di mestruazioni, volevo già morire. Non so per quale strana coincidenza dell'universo ero la numero 1 della lista degli iscritti. "Scrivete il vostro numero anche sul foglio che consegnate". Scrivo (sono la) numero uno. LOL. Nel finale delle due ore mi viene un mal di testa allucinante, non vedo l'ora di andare in bagno, appena finito vado in bagno. Mi fermo un po' nell'edificio per riprendermi, poi quando me la sento, vado a casa, mano nella mano col mal di testa. Prendo la metro, il mal di testa aumenta. Trovo un centesimo per terra, lo raccolgo perché dicono che se non lo raccogli porta sfiga. Fanculo la sfiga. Prendo l'autobus tranquillamente, dopo 2 minuti parte, non credevo ai miei occhi, ma come, non devo camminare anche oggi per un quarto d'ora fino al liceo perché l'ho perso? Sull'autobus c'è un ucraino che parla nel suo italiano russizzato con una ragazza. Il suo discorso finisce col dire che non ci sono soldi in Italia, e che i giovani non hanno voglia di lavorare. Un discorso che guarda caso non ho mai sentito... sti vecchi sono un disco rotto, grazie per i complimenti ucraino bellissimo. Quando sto per arrivare al liceo vedo già in lontananza la Panda color cacchina targa xxxxxBB nel solito punto idiota in mezzo alla strada, mi dico che è una buona occasione per vedere in faccia il marito, punto la macchina, punto il marito seduto nel posto guida, lo vedo, che è brutto non è una novità, è leggermente rivolto verso il lato passeggero, ha il naso lungo e appuntito come uno stregone (per non dire la befana), la faccia da roditore come suo figlio. Ma non sono soddisfatta, la prossima volta devo vederlo meglio dannazione, a meno che non decida di morire nel frattempo e non mi lamenterei affatto. Seduto sul lato passeggero c'era il figlio presumibilmente, ma avevo lo sguardo talmente fisso sul marito, per vederlo, che non sono sicurissima di questo. Can I guess? Stavano per andare tutti e tre appassionatamente a fare la spesa (che come dissi va fatta a Vigevano per non farsi riconoscere dai fan e non firmare autografi a San Donato ahaha). Figuriamoci se lei lascia i due ratti maschi andare a fare la spesa da soli, poi cosa comprano? Le uova, la pasta, la pancetta, punto. Oddio volevo dire guanciale, altrimenti mi accoltellano. Penso la carbonara sia l'unica cosa che non mangio perché mi fa pena, grazie al ca che il lardo con le uova è buono, ma non è nutritivo manco un pochino. Se devo mangiare fat almeno mi mangio qualcosa di più sofisticato del lardo. Per esempio il lardo di Colonnata è una delizia. Comunque insomma l'ho trovato distratto, se passa la linea 130 Pierfi come minimo devi metterti la mascherina per non farti vedere in faccia da me, o coprirti la faccia con la mano come l'ultima volta, devo dirtelo io? Il mal di testa stava aumentando ancora e avevo anche una sorta di nausea connessa... Dopo aver visto il marito alle 11:53 stavo per rimettere, lo giuro. Arrivo a casa che mi viene da urlare per il mal di testa. Mangio ma scopro che non avevo digerito niente dalla mattina: quando la donna ha le mestruazioni il suo corpo dà priorità a quelle, non digerisce più, non vive più, il suo destino è di stare male. E oggi sono stata troppo male. Alle 14, mentre chiudevo gli occhi per sentire meno dolore, per la disperazione mi sono addormentata da seduta, con la bocca aperta, poi mi sono svegliata, ho chiuso la bocca e mi sono messa a dormire distesa con la copertina di pile, stavolta chiaramente con la bocca chiusa ahaha. Al risveglio? Di nuovo mal di testa, ma dopo un'ora finalmente comincio a digerire meglio, e adesso che sto scrivendo il mal di testa è molto più leggero. Numero 1, 1 centesimo... e poi 2 cretini in macchina. Spero il marito oggi abbia usato la scusa della spesa e altre commissioni per portare lei a scuola, spero lei non sia cretina. A volte ho i dubbi, ma spero sia solo che il marito rompe e vuole portarla. Possessivo e... sedentario. Come fa a stare 20 minuti ad aspettarla in macchina? Almeno alzati e fai due passi. Oppure vai a prenderla più tardi, non c'è traffico figa, non abiti nella tua amatissima Roma sulla circonvallazione! Tu dici, se non vai prima, poi io ho poca probabilità di vederti, così, a tradimento. Presto ti vedrò meglio. Però per favore, fai andare tua moglie da sola, non è una bambina, ha quasi settant'anni. Ieri aveva la tenda dello studio tutta aperta, e come al solito mi sono emozionata; ho corso da sola e poi ho fatto gli esercizi insieme a Mario ed è stato meraviglioso. Spero davvero non sia lei a chiedere di andare col marito a scuola, e non sia rincitrullita, altrimenti non ci sono più speranze; ripeto, spesso ho dei dubbi. Vedremo cosa succederà nei prossimi giorni.*

<span style="color:red">*— 8 gennaio 2024*</span>

---

*Altro che pioggia, oggi sta facendo proprio un diluvio universale di quelli che non si vedevano da un po'. Quant'acqua sta cadendo, notevole. Stamattina l'allenamento in piscina è andato benissimo, sempre 4000 metri, con un po' di stile libero, dorso, solo gambe, solo braccia, in un'ora e 20 minuti. Appena uscita dall'acqua ho sentito la classica stanchezza e l'usuale nausea, associate al solito benessere che il mio corpo viziato ormai conosce fin troppo. Il nuoto è speciale, tutti i punti del corpo si muovono in armonia, e la sensazione di stanchezza che si ha all'uscita dall'acqua è più impattante che in qualsiasi altro sport, perché nell'acqua il corpo è soggetto a una gravità parziale, che ridiventa totale solo all'uscita dall'acqua appunto, momento in cui si risente tutta la pesantezza di reggersi dopo lo sforzo fisico. Questa pioggia abbondantissima ha a che fare col suo ritorno? Una commozione grande? Dopo l'allenamento di mercoledì non sono più passata di lì, e nemmeno Mario, finché ieri pomeriggio è passato e mi ha detto che è tornata. Certo in realtà si stava bene senza pubblico, ho ben spiegato la mia sensazione di pace negli allenamenti in loro assenza. Ma appunto, penso sia stato un sollievo soprattutto sapere che né il marito né il figlio fossero lì: come si stava bene, peccato sia finito ahaha! Spero invece a lei sia mancato vedermi, spero di rivedere i suoi segnali molto presto. Qualche giorno fa mi sono ricordata che un giorno di qualche mese fa io e Mario avevamo proprio visto lei fosse affacciata alla finestra a guardarci. La odiavo ancora troppo, e quindi dopo quell'episodio ogni volta che passavo davanti alla finestra dello studio con Mario le facevo un macello di diti medi, ne scrissi anche in alcuni inserimenti. E non fu un cambiamento repentino il suo, ma dopo due o tre volte che glieli facevo lei si accorse dei diti medi, e da quel momento in poi chiuse molto più assiduamente la tenda, come in gesto di offesa, e per la maggior parte delle volte dopo quel mio simbolico atteggiamento la tenda era rimasta, in maniera tattica, quasi sempre chiusa. Sarà aperta prossimamente? Un pensiero triste che ho fatto è stato che leggendo questi scritti abbia deciso di aprire la tenda giusto per zittire le mie brutte descrizioni di lei, del figlio, del marito... Anche se poi non sembra possibile sia così, soprattutto per il fatto che del figlio e del marito non riesco mai a parlare meglio, non so stare zitta su di loro, non riesco mai a sorvolare sul capolavoro negativo che incarnano. Ma loro non avrebbero mai dovuto intromettersi in un affetto profondo come il nostro, e invece lasciare che lei agisse da persona indipendente. Credo nonostante tutto quell'affetto profondo sia ancora intensamente vivo. Sento quel fuoco interiore, e a volte ho paura, come ne ho sempre avuta, ma allo stesso tempo ho sempre avuto tanto coraggio. È una storia incredibile, e non ho mai sbagliato, so che il mio coraggio, infine, verrà totalmente ricompensato.*

<span style="color:red">*— 5 gennaio 2024*</span>

---

*Ieri ho dimenticato di scrivere un dettaglio: visto che mercoledì è un semplice giorno lavorativo e non potevo parcheggiare alle colline, ma io e Mario avevamo bisogno di tutta l'attrezzatura per fare gli esercizi come nel fine settimana, sono andata a recuperare in cantina uno di quei carrellini da spesa a due ruote trascinabili, e così alla fine della mia corsa ci siamo trovati alla mia macchina parcheggiata in via Europa, abbiamo caricato l'attrezzatura nel carrellino e siamo andati alle colline. Al ritorno Mario mi ha riaccompagnata alla macchina ed entrambi siamo andati a casa. Non avremo bisogno di fare così molto spesso, ma in casi eccezionali come questo, in cui anche lui non aveva da fare in settimana, funziona! Un po' di giorni fa avevo scritto che oggi, 4 gennaio, sarei andata in piscina, ma visto che è slittato tutto in avanti di un giorno ci andrò domani mattina, che chiaramente piove, quindi perfetto.*

<span style="color:red">*— 4 gennaio 2024*</span>

---

*Sapete cosa sto facendo. Stamattina finalmente io e Mario abbiamo rifatto la parte di esercizi insieme, stavolta è stato leggerissimamente più zitto (LOL), all'inizio c'era un vento gelido, di nuovo, ma come lunedì proprio il vento ha riaperto il cielo spingendo via le nuvole, e mentre lunedì l'ha fatto solo per un tempo limitato, oggi è stato un cambio definitivo, ho pranzato col sole addosso in cucina e sono stata benissimo. Tendo a fare asciugare i capelli sempre naturalmente, non solo d'estate, ma per tutto l'anno, non uso il phon (a meno che io non debba uscire subito), tolgo solo l'acqua in eccesso con l'asciugamano e poi li lascio asciugare da soli. L'effetto di morbidezza e lucentezza una volta asciutti è decisamente più bello senza l'uso del phon. Poi c'è una cosa che da poco più di un anno mi salva le mani, uso i guanti in lattice per fare la doccia, perché ho tanti capelli (tendenti al grasso, sarà il mio cervello che lavora troppo) e quando li lavo devo fare 3 o 4 forti passate di shampoo al limone; prima di scoprire fosse questo il problema, d'inverno avevo sempre le mani screpolate, coi tagli e sanguinanti, soprattutto negli ultimi 5 o 6 anni, prima lavavo i capelli tutti i giorni in piscina, e mettevo decisamente meno shampoo ogni volta, inoltre stavo molto meno in giro col freddo. Non so come sia possibile che il metodo dei guanti in lattice nessun medico, nessun dermatologo me l'abbia mai indicato quando spesso chiedevo come potevo risolvere: è chiaro che metto anche la crema sulle mani la sera prima di dormire, ma adesso non lo faccio nemmeno tutte le sere e grazie al metodo dei guanti funziona davvero! È proprio vero che nessuno può capirci mai niente di come sei, e che nessuno può risolvere meglio di te stesso i problemi che hai. Sono giorni in cui sto ragionando tanto, su tutto, come se stia cercando di capire un qualcosa che non è ancora chiaro, mi viene bene mettere in dubbio tutto, lo faccio spesso, in questo periodo tante cose mi sembrano incolore, spero ritornino a brillare, ma adesso riconoscere il loro colore mi sembra difficile. Di frequente ho dei momenti così ma li faccio passare, senza annotarli, forse è meglio scriverne, perché non farlo fa sembrare io sia indifferente al fatto che mai nulla è certo, che il mondo sembra davvero solo rotto, irreparabile, e le cose belle e giuste sono davvero poche. Ma la giustizia, quella vera, l'universo la conosce e la applica, si prende il tempo che gli serve, non agisce in fretta, ma poi in alcuni momenti molto meglio che in altri riesci a scorgere il disegno completo che si stava componendo, lo stesso disegno che ancora incompleto sembrava rappresentare tutt'altro, o addirittura niente. Ora non capisco il disegno, lo guardo e non riesco a vederci nulla, solo tanta ingiustizia, tanta gente falsa, tante false promesse, tante offese immeritate. Quando il disegno sarà comprensibile sarò meno pensierosa e vivrò più semplicemente, ribelle e libera come mi piace fare. Questa catena che sento addosso si spezzerà, e ricomincerò a respirare senza questa sensazione di non vedere bene il disegno del bene, e di vedere solo il male rilanciare sempre.*

<span style="color:red">*— 3 gennaio 2024*</span>

---

*Sto facendo stretching. Ieri avrei dovuto allenarmi ma ha piovuto forte per tutto il giorno, come per emozionarsi proprio per l'ultima volta in un anno assurdo, e allora ho riprogrammato l'allenamento per stamattina. C'era un bel vento, spingeva le nuvole molto bene, e infatti, mentre all'inizio il cielo era ancora nuvoloso, poi è uscito un po' di sole, solo per me, alle colline. Mi sono allenata da sola con tutta l'attrezzatura, il parcheggio sotto casa sua aveva sì e no 3 posti rimasti stamattina, in giro c'era una pace assoluta, ho incrociato poche persone, altri corridori, della gente a passeggio, ma dopo essere tornata a casa ho subito sentito che il giro avesse riappacificato ancora una volta il mio variegato universo interiore. Mario purtroppo poi ha scoperto che il problema alla gola, che sostanzialmente gli si stringeva, era causato del reflusso gastroesofageo; non aveva mai avuto questo problema, speriamo che passi e non ritorni più, insomma per questo ultimamente non è riuscito ad allenarsi. Ma come ho detto altre volte, allenarmi da sola, soprattutto quando posso parcheggiare alle colline e portarmi dietro tutta l'attrezzatura, vuol dire lavorare meravigliosamente sul mio corpo. Adesso sto meravigliosamente, durante e dopo un allenamento così senti tutti i punti del corpo vivere il doppio, e la sensazione di benessere è incisiva. Io farei sempre di più, sempre, e oggi quel comportamento era accentuato, vuoi perché ieri avrei voluto allenarmi e invece ho potuto farlo solo oggi, vuoi perché vedere che tutti dormono, anche nel senso di rilassarsi e abbassare il livello d'attenzione, mi stimola a lavorare il triplo. Ho una mentalità fortissima riguardo a queste dinamiche ormai, e se già di base sono nata con questa tendenza, la mia determinazione è andata man mano costruendosi minuziosamente, fin da quando sono piccola e per tutta la vita vissuta finora. Mario invece farebbe sempre meno, da buon Gemelli, per chi ci crede, e quando viene ad allenarsi con me spesso lo prendo in giro perché parla troppo al posto di concentrarsi sugli esercizi. Sarò molto esigente io, ma dai, sembrano impegnarsi a non impegnarsi ahah! L'attività fisica è innanzitutto un'attività mentale, di testa ne va messa tanta, dalla preparazione all'organizzazione, dall'alimentazione al mantenimento (quello che sto facendo ora), dalla pazienza alla costanza. Ci sono giorni in cui non hai voglia di allenarti, per farlo devi stringere i denti e pensare al dopo, e poi ci sono giorni in cui invece hai tantissima voglia e allora tutto viene più facile. Mi ricordo che quando nuotavo agonisticamente il sacrificio era grande, magari arrivavo a casa dal liceo alle 14:20 con l'autobus, dovevo mangiare in fretta, e alle 15:00 buttarmi in acqua, digerire in acqua (non si muore se si è abituati tranquilli, niente allarmismi), faticare in acqua fino a non poterne più, tornare a casa poco dopo le 17:30 e studiare. Ma non rimpiango nulla, il mio fisico urla sempre di gioia per quanto leggero, forte, agile e scattante oggi sia. Non so se sia per quando sono nati durante l'anno, ma Mario e lei su certe cose sono davvero entrambi l'opposto di me, io non riuscirei a trovare sempre una scusa per non fare, piuttosto saprei sempre trovarne una per fare di più. Infatti la puntata 125 di ☞[Tenero Gheriglio](https://miry1919.github.io/hugosite/podcast/tenero-gheriglio-4/) stamattina alle 9:00 è uscita, come preannunciato, e se anche adesso in pochi riescono a riconoscere il mio valore, tra non molto non ci sarà più spazio per nessuno per dubitare. Non vedo l'ora di scrivere per molte persone, sarà bellissimo farle ridere ed emozionare.*

<span style="color:red">*— 1 gennaio 2024*</span>

---
---
