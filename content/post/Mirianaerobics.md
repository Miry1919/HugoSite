---
title: "Mirianaerobics"
date: 2021-08-22
---
<div align="center">
Ho cominciato a odiare la ripetitività. Come il fatto che ogni anno *devi* andare al mare e fa caldo, e poi in montagna e fa freddo, e poi ancora al mare e fa ancora più caldo. E allora un giorno, di recente, dopo la mia abituale corsa mattutina mi sono fermata, prato, sole, voglia di sprigionare tutto. Così è nato Mirianaerobics: ispirata dalla serie tv "Physical" su Apple TV+ ho cominciato a fare aerobica anni '80. La musica proveniente dagli auricolari bluetooth, inudibile ad altri, mi ha fatta probabilmente sembrare un'incredibile cretina. Un giorno forse mi munirò di una piccola cassa bluetooth e farò aggregare gratuitamente qualche donna (un uomo lo farebbe?) in cerca di sprigionare energia, vita. Poi come si fa... Ah sì, si apre una pagina Facebook, un profilo Instagram, e si fa partire un'attività fulltime. O forse no. Ma mi divertirò ancora parecchie volte, prima di scoprire qualcos'altro con cui demolire la spesso deteriorante routine.
</div>

&nbsp;

<div align="center">
  ✎
</div>
