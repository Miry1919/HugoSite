<!DOCTYPE html>
<html lang="en-us">
    <head>
        

        <meta charset="utf-8">
        <meta name="viewport" content="width=device-width, initial-scale=1">
        <title>Diario di una scrittrice</title>
        
        <style>

    html body {
        font-family: 'Georgia', sans-serif;
        background-color: white;
    }

    :root {
        --accent: red;
        --border-width:  5px ;
    }

</style>


<link rel="stylesheet" href="https://miry1919.github.io/hugosite/css/main.css">





<link rel="stylesheet" href="https://fonts.googleapis.com/css?family=Georgia">





<link rel="stylesheet" href="https://maxcdn.bootstrapcdn.com/bootstrap/3.3.7/css/bootstrap.min.css" integrity="sha384-BVYiiSIFeK1dGmJRAkycuHAHRg32OmUcww7on3RYdg4Va+PmSTsz/K68vbdEjh4u" crossorigin="anonymous">


<link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css" integrity="sha384-wvfXpqpZZVQGK6TAh5PVlGOfQNHSoD2xbE+QkPxCAFlNEevoEH3Sl0sibVcOQVnN" crossorigin="anonymous">
 






<script src="https://ajax.googleapis.com/ajax/libs/jquery/3.4.1/jquery.min.js"></script>


<script src="https://maxcdn.bootstrapcdn.com/bootstrap/3.3.7/js/bootstrap.min.js" integrity="sha384-Tc5IQib027qvyjSMfHjOMaLkfuWVxZxUPnCJA7l2mCWNIpG9mGCD8wGNIcPD7Txa" crossorigin="anonymous"></script>


<script>$(document).on('click', function() { $('.collapse').collapse('hide'); })</script>
 <meta name="generator" content="Hugo 0.59.1" />
        

        

        
            <script type="text/javascript" async src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS-MML_HTMLorMML"></script>
        

        

    </head>

    <body>
        

        <nav class="navbar navbar-default navbar-fixed-top">
            <div class="container">
                <div class="navbar-header">
                    <a class="navbar-brand" href="https://miry1919.github.io/hugosite/">❀ hello</a>
                    <button class="navbar-toggle" data-target=".navbar-collapse" data-toggle="collapse">
                        <span class="icon-bar"></span>
                        <span class="icon-bar"></span>
                        <span class="icon-bar"></span>
                    </button>
                </div>
                <div class="collapse navbar-collapse">
                    
                        <ul class="nav navbar-nav">
                            
                                <li><a href="/hugosite/writings/">✐</a></li>
                            
                                <li><a href="/hugosite/me/">Me</a></li>
                            
                                <li><a href="/hugosite/post/">Posts</a></li>
                            
                                <li><a href="/hugosite/podcast/">Podcasts</a></li>
                            
                                <li><a href="/hugosite/books/">Books</a></li>
                            
                                <li><a href="/hugosite/quote/">Quotes</a></li>
                            
                                <li><a href="/hugosite/donors/">Donors</a></li>
                            
                                <li><a href="/hugosite/music/">♫</a></li>
                            
                        </ul>
                    
                    
                        <ul class="nav navbar-nav navbar-right">
                            
                                <li class="navbar-icon"><a href="https://www.instagram.com/miry_geek/"><i class="fa fa-instagram"></i></a></li>
                            
                                <li class="navbar-icon"><a href="https://t.me/miry1919"><i class="fa fa-telegram"></i></a></li>
                            
                                <li class="navbar-icon"><a href="https://twitter.com/Miry1919/"><i class="fa fa-twitter"></i></a></li>
                            
                        </ul>
                    
                </div>
            </div>
        </nav>


<main>

    <div>
        <h2>Diario di una scrittrice</h2>
        <h5>Virginia Woolf</h5>
        

    </div>

    <div align="start" class="content"><p>«Io vivo nell’intensità.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Quelli che odiano le donne mi deprimono.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Potrei, con l&rsquo;andar del tempo, imparare che cosa si può farne, di questa materia di vita slegata e vagante; trovarvi un altro uso oltre quello per cui la impiego adesso, tanto più consapevolmente e scrupolosamente, nella narrativa.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Voglio leggere le lettere di Byron, ma devo continuare <em>La principessa di Clèves</em>. È da molto tempo che questo capolavoro mi pesa sulla coscienza. Parlare di narrativa e non aver mai letto un simile classico! Ma leggere i classici è, in generale, lavoro duro. Specialmente i classici come questo, che sono classici proprio per la perfezione del gusto, della forma. Contegno e linguaggio, impeccabili: non un capello fuori posto. La bellezza mi sembra grandissima, ma difficile da apprezzare. Tutti i personaggi sono nobili. L&rsquo;andatura è maestosa. L&rsquo;apparato un po&rsquo; ingombrante. Ci sono storie che devono essere narrate, lettere che vanno lasciate cadere. È l&rsquo;azione del cuore umano e non del vigore o del fato che stiamo osservando. Ma le storie di nobili cuori umani hanno anch&rsquo;esse i loro movimenti, impenetrabili in altre circostanze.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Il modo per spostarsi pian piano di nuovo verso il lavoro è questo. Primo: esercizio moderato all&rsquo;aria aperta. Secondo: leggere buona letteratura. È un errore credere che si possa produrre letteratura dalla materia grezza. Bisogna uscire dalla vita – sì, ecco perché mi è tanto dispiaciuta l&rsquo;irruzione di Sydney – bisogna farsi alieni da tutto: concentratissimi, tutti su un punto; e senza dover più ricorrere alle parti sparse del proprio carattere, avere dimora stabile nel cervello.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«A quarant&rsquo;anni comincio a imparare il meccanismo del mio cervello: come ricavarne la maggior quantità di piacere e di lavoro. Il segreto è, credo, fare sempre in modo che il lavoro sia piacevole.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Ma sono serissima quando affermo che nulla mi smuove dalla mia decisione di continuare, o altera il mio piacere; e così, qualunque cosa accada, se anche la superficie potrà essere agitata, il nocciolo è sicuro.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Ma tutto questo è un grande errore. Schermi come questo mi escludono. Non avere schermi, perché gli schermi sono fatti dei nostri integumenti; e vai dritta alla cosa, che non ha nulla in comune con uno schermo. L&rsquo;abitudine di alzare schermi, tuttavia, è così universale che probabilmente preserva il nostro equilibrio mentale. Senza questo espediente di escludere la gente dalla nostra comprensione forse ci dissolveremmo; ogni separazione sarebbe impossibile. Ma l&rsquo;eccesso sta negli schermi; non nella comprensione.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Quanto al mio nuovo libro, mi tratterrò dallo scriverlo finché non l&rsquo;avrò urgente in me; finché non sarà pesante nella mia mente come una pera matura: pendulo, pregno, che chiede di essere colto altrimenti cadrà.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«La vita, insomma, è molto solida o molto instabile? Sono ossessionata da questa contraddizione. Dura da sempre, durerà sempre, affonda giù fino alle radici del mondo, quest&rsquo;attimo in cui vivo. Ed è anche transitorio, fuggevole, diafano. Passerò come una nuvola sulle onde. Forse può darsi che, pur cambiando, pur fuggendo uno dietro l&rsquo;altro così rapidi, così rapidi, abbiamo – noi esseri umani – una qualche successione e continuità, e che la luce ci attraversi. Ma cos&rsquo;è la luce? Sono così turbata dal carattere transitorio della vita umana che spesso mi succede di dare un addio, dopo aver cenato con Roger, ad esempio; o di calcolare quante volte vedrò ancora Nessa.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Bisogna correggere molto attentamente <em>Una stanza tutta per sé</em> prima di stamparlo. E così mi sono immersa nel mio gran lago di malinconia. Dio com&rsquo;è profondo! Che natura malinconica la mia! L&rsquo;unico mezzo per stare a galla è lavorare. Un appunto per l&rsquo;estate: devo prendere più lavoro di quello che mi è possibile sbrigare. No, non so da che cosa dipenda. Appena smetto di lavorare sento di affondare giù, giù. E come sempre sento che affondando ancora un poco arriverei alla verità. Questo è l&rsquo;unico compenso: una specie di nobiltà. Solennità. Devo arrivare a convincermi che non c&rsquo;è niente; niente per nessuno di noi. Lavorare, leggere, scrivere non sono altro che artifici; idem i rapporti con la gente. Sì, neppure avere dei figli servirebbe.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Mi viene da pensare che questo stato, questo mio stato di depressione, è lo stato abituale della maggior parte della gente.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Ieri sera, attraversando Richmond in macchina, pensavo qualcosa di molto profondo sulla sintesi della mia personalità: come soltanto lo scrivere la controlla; come nulla è completo se non scrivo: ora ho dimenticato quello che mi pareva così profondo.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Scrivo quest&rsquo;appunto per attestare i miei alti e bassi, dei quali spesso non parlo neppure, benché siano meno violenti, mi pare, di una volta. Ma che sensazione familiare: calpestare la strada col cuore stretto dalla tristezza e dal dolore; e il desiderio di morire, al vecchio modo, tutto per due parole, direi, avventate.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Non sarò &ldquo;famosa&rdquo; o &ldquo;grande&rdquo;. Continuerò ad azzardare, a cambiare, ad aprire la mente e gli occhi, rifutando di lasciarmi incasellare e stereotipare. Ciò che conta è liberare il proprio io: lasciare che trovi le sue dimensioni, che non abbia vincoli.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Sono una outsider. Posso fare a modo mio: sperimentare con la fantasia come meglio mi piace. Il branco può ululare quanto vuole, ma non mi prenderà mai. E se anche il branco – recensori, amici, nemici – non bada a me o mi prende in giro, sarò ugualmente libera.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Quando si legge la mente è come un&rsquo;elica d&rsquo;aeroplano, invisibilmente veloce e inconscia, uno stato che si raggiunge di rado.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«È l&rsquo;età, o che altro, a rendere la vita in solitudine qui (niente Londra, niente visite) simile a una lunga estasi di piacere?&hellip; Tendo verso uno stato di pace, di sensibilità percettiva; non intellettuale.»</p>
</div>

</main>

        <footer>
            <p class="copyright text-muted">&copy; 2019-2025 hello — Miriana Novella. All rights reserved.</p>
        </footer>

        

        
    </body>

</html>

