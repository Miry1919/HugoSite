---
title: "Pensieri e Poesie"
date: 2021-03-11
---
<div align="center">Vorrei trascrivere qui alcuni pensieri e alcune poesie scritti negli ultimi tempi.</div>

---

#### <span style="color:red">*Pensieri*</span>
&nbsp;

Non sono quindi il giorno, la ricorrenza, o una temporanea infatuazione – piccola goccia ben differente dal lungo temporale del mio amore – a spingermi a dirle che penso a lei ogni istante della mia vita, e non c'è vita migliore di questa.

*— 8 marzo 2021*

---

Sono in un mare di agitazione, tutto affonda: ogni pensiero precedente, anche vacillante, sparisce; il caos è invece attraente, mi chiama e vince. Cerco la pace ma non c'è, è sparita, è scappata con la scarsa certezza che avevo, ora si accinge a impossessarsi della mia anima inquieta. Poi l'agitazione spietata sale, prende potere e si siede su tutto ciò che trova, prepotente. Rimango sotto, schiacciata, da qualcosa di impalpabile ma asfissiante. Perdo tutta la visione su ciò che era, e si spegne anche l'ultima luce che prima scorgevo davanti a me.

*— 19 gennaio 2021*

---

E poi ci sono quei giorni in cui ti chiedi se l'affetto profondo unito al desiderio è amore oppure qualcos'altro.
&nbsp;

Fino a farti venire il mal di testa, e le lacrime, e il mal di testa alle lacrime.

*— 16 gennaio 2021*

---

Secondo me la normalità non esiste; sono il mondo, la vita che continuano a modificare le loro caratteristiche e i loro problemi.

*— 6 gennaio 2021*

---

#### <span style="color:red">*Poesie*</span>
&nbsp;

<span style="text-decoration:underline">L'acqua è più meritocratica della terra</span>

&nbsp;

L'acqua è più meritocratica della terra;

Se non sai nuotare ti afferra,

Ti tira giù, in profondità.

&nbsp;

Invece la terra ti lascia sempre la libertà

Di scegliere come e dove andare,

Anche se non sai camminare.

&nbsp;

*— 6 febbraio 2021*

---

<span style="text-decoration:underline">L'ignobile creatura</span>

&nbsp;

Rimossa l'ignobile creatura,

Indisturbata volerà.

Per l'eternità, felice

Finalmente sarà

&nbsp;

Sola, l'ignobile creatura

Ripudiata si contorcerà.

E nel non darsi pace

Infine scomparirà

&nbsp;

*— 1 gennaio 2021*

---

<span style="text-decoration:underline">Mi hanno insegnato a tenere la testa alta</span>

&nbsp;

Mi hanno insegnato a tenere la testa alta

Ma poi ho pestato qualche cacca,

Mi hanno detto di non arrendermi mai

Ma poi ho sentito "così esageri".

&nbsp;

Allora, da ora, non pesterò più cacche,

Non esagererò, non darò importanza,

Non ascolterò tutti attentamente;

Perché niente di quello che dicono,

Ha un valore se non provato su me:

Facendo quello che nel profondo sento.

&nbsp;

*— 19 novembre 2020*

---

<span style="text-decoration:underline">Irresistibile dolcezza</span>

&nbsp;

Irresistibile dolcezza

Pensarla è folle

Ma mi piace tanto

Perché sento

Emozioni bellissime

Scorrermi dentro

Come un torrente felice

Che scorre e splende

Forte della sua

Forma migliore

E natura meravigliosa

&nbsp;

*— 29 agosto 2020*

---

<span style="text-decoration:underline">Il disprezzo del piccione</span>

&nbsp;

C'era un grigio piccione

Su un tetro lampione,

Per poco non mi prendeva;

In un lampo lanciava

Col suo spruzzo

Il suo disprezzo.

&nbsp;

Per l'emergenza la distanza,

Da tenere di sicurezza,

Il piccione non capisce.

È come un mito pesce,

Che muto va avanti

Nei suoi rimpianti

&nbsp;

Di una vita che cerca,

Mentre l'uomo l'osserva.

&nbsp;

*— 17 aprile 2020*

---

&nbsp;

<div align="center">
  ✎
  </div>
