---
title: Archive 2.4
description: Sep 2022
date: 2022-08-23
---

---
---

*È partito [Le Mille e una Novella](https://miry1919.github.io/hugosite/podcast/le-mille-e-una-novella/); stasera sono molto stanca ma anche molto contenta.*

<span style="color:red">*— 16 settembre 2022*</span>

---

*Tutto procede, il Politecnico, la lettura di Proust (!), Tenero Gheriglio... Ma quello che mi tiene in tensione, sospesa tra la felice liberazione e la prigionia della paura, è il fatto che sono sempre più vicina dal sapere cosa senti da mesi, se vuoi vedermi morire o ridere, soffrire o emozionarmi per te, amore. Continuo a pensarti, ti amo, non so cosa significa non farlo, e mi sbaglio di sicuro, dovrei restare nel dubbio per sempre, lasciare esprimere ancora a lungo la mia speranza inconsapevole: forse sarebbe meno doloroso. Ma il dubbio stesso mi mangia, giorno per giorno; non riesco più a vivere così. Stamattina passare con l'autobus, scandagliare il parcheggio con gli occhi per trovare la tua macchina, è stato come sempre bellissimo; è un processo che mi manda in apnea per qualche secondo, ma quando trovo le tue tracce, indiscutibili, il sorriso che mi viene sotto alla mascherina è così genuino che me la sposta, e le guance rimangono ben contente di sentire che stanno prendendo tanto spazio, piene dell'amore per una donna dolce che spero, più di qualsiasi cosa, non mi detesti. Non so cosa pensi e non lo saprò fino all'ultimo, so solo che ti amo tantissimo, e da anni tutto il resto appare basso, monotono, piccolo, non distante dalle dimensioni di un microbo. Tremo, deve arrivare adesso, davvero, il momento più bello della mia vita; dopo tante sofferenze intervallate da pochi momenti di gioia, non può e non deve diventare tutto un incontrastabile incubo: di questo, stavolta, non so se saprei attutirne il colpo.*

<span style="color:red">*— 13 settembre 2022*</span>

---

*È stata una giornata bruttissima, da stamattina sono nel dolore, nel pianto, perché da ieri pomeriggio ho sentito che forse non è vero che mi vuoi, e che invece ti ho persa, che la situazione è diversa, che mi sono solo illusa. Ma adesso ho dormito, e ho mangiato, non è scontato, tra poco rimangerò, e sento, che forse non è ancora tutto perso, volato via. Ti voglio così bene, stamattina ero nella più totale disperazione, per strada durante l'allenamento mi sono buttata varie volte per terra senza forze, oltre ad aver pianto prima di riuscire a partire con la corsa veramente. Quando poi ho reagito mi sono sentita terribilmente sola, Mario ha cercato di farmi riprendere ma a tratti, vedendolo, il pianto è stato solo più intenso. Ho avuto paura di aver rovinato i mesi di scrittura per te, di aver sprecato tempo con una donna che mi odia. Però stasera so solamente che non so fare a meno di te meraviglia, voglio pensare che tu mi voglia, che mi aspettavi, pensavi venissi (sto provando a trovare il coraggio da qualche mese, lo sai) e che non mi hai scritto ma hai letto tutto, perché vuoi che ci vediamo, che sistemiamo dal vivo. Ti ho bloccata su WhatsApp perché odio il tuo blocco, non che lì voglia scriverti, ti ho fatto un sito apposta, ma sembra tu non sia capace di toglierlo... Non so più cosa dire, oggi è stato terribile ma forse quello che ho fatto ancora c'è, e vive.*

<span style="color:red">*— 10 settembre 2022 (sera)*</span>

---

*Ieri pomeriggio mi sono fatta venire la febbre, dopo aver scritto l'ho misurata, per un'ora ho avuto 37. Non credevo che sentire una profonda tristezza (mi sono guardata allo specchio, sembravo un cadavere, bianca in faccia, occhi persi) potesse creare le condizioni di febbre dal nulla. Questo doveva essere il momento più bello della mia vita, e si sta tramutando in un incubo. Figuriamoci se ti farai sentire. Per te, per questo mondo gentile, posso solo morire.*

<span style="color:red">*— 10 settembre 2022 (mattina)*</span>

---

*Sono a pezzi, senza forze, ho i brividi di freddo, ho la nausea: di cosa mi sono illusa? Devo rivederti, è da tanto tempo che non ti vedo, ma tu non mi vuoi! Mi avresti scritto, mi avresti chiamata, mi avresti sbloccata. Avrai letto con disprezzo tutto quello che ho scritto. Non riesco a venire da te, immagino già che giudicheresti tutto di me, come hai fatto allora. Alessandra, ti farai sentire tu se mi vuoi ancora.*

<span style="color:red">*— 9 settembre 2022*</span>

---

*<del>Meglio soli che mal accompagnati.*

*Meglio soli che mal odiati.*

&nbsp;

*<del>Chi si fa i fatti propri campa cent'anni.*

*Chi si fa i fatti propri muore di rimorsi.*

&nbsp;

*<del>La fortuna aiuta gli audaci.*

*La fortuna aiuta gli stronzi.*

&nbsp;

*<del>A mali estremi, estremi rimedi.*

*A mali estremi, estremi dolori da subire.*

&nbsp;

*<del>Tutto il mondo è paese.*

*Tutto il mondo è pa...lesemente rotto.*

&nbsp;

*<del>L'ozio è il padre di tutti i vizi.*

*L'ozio è il figlio di tutti i pigri.*

&nbsp;

*<del>L'erba del vicino è sempre più verde.*

*L'erba del vicino è sempre pi...ena di Pokémon.*

&nbsp;

*<del>L'amore non è bello se non è litigarello.*

*L'amore non è bello se non finisce presto.*

&nbsp;

*<del>La classe non è acqua.*

*La classe non è mai la prima a destra.*

&nbsp;

...

&nbsp;

<span style="color:red">*— 8 settembre 2022*</span>

---

*<del>Nessuno è perfetto.*

*Solo alcuni sono decenti.*

&nbsp;

*<del>Tutti sono utili, nessuno è indispensabile.*

*Siamo tutti inutili.*

&nbsp;

*<del>Chi si accontenta gode.*

*Chi si accontenta muore.*

&nbsp;

...

&nbsp;

<span style="color:red">*— 6 settembre 2022*</span>

---

*Rieccomi. Mi sono fermata a scrivere qui per un po' di giorni, per quei maledetti esami, ah ma tanto alla fine vincerò io, la finiranno di rompere, non c'è nulla da temere! A parte tutto, mi diverto quasi a farli; mi divertono miliardi di ragionamenti, di calcoli, di intrighi: ma questo si sapeva già. Parlando d'altro la puntata 86 di Tenero Gheriglio è appena stata pubblicata, credo sia molto bella, divertita, divertente, rilassa come sempre, e il titolo "Devo rivederla, è da tanto tempo che non la vedo" non lascia dubbi... sì, in un momento (la seconda parte, che è anche bella in generale per il discorso sulla lettura e la scrittura ecc.) non sono riuscita a trattenermi e ho parlato di te, molto delicatamente, amore. Nella registrazione si sente quanto mi sono emozionata riferendomi a te, e ricordo ancora quei secondi, intimi, dolci, intensi. Non so se mi ascolti, non so nemmeno se mi pensi; ma io non vedo l'ora di rivederti, di riabbracciarti, di recuperare i giorni persi.*

<span style="color:red">*— 5 settembre 2022*</span>

---
---
