<!DOCTYPE html>
<html lang="en-us">
    <head>
        

        <meta charset="utf-8">
        <meta name="viewport" content="width=device-width, initial-scale=1">
        <title>La tentazione di esistere</title>
        
        <style>

    html body {
        font-family: 'Georgia', sans-serif;
        background-color: white;
    }

    :root {
        --accent: red;
        --border-width:  5px ;
    }

</style>


<link rel="stylesheet" href="https://miry1919.github.io/hugosite/css/main.css">





<link rel="stylesheet" href="https://fonts.googleapis.com/css?family=Georgia">





<link rel="stylesheet" href="https://maxcdn.bootstrapcdn.com/bootstrap/3.3.7/css/bootstrap.min.css" integrity="sha384-BVYiiSIFeK1dGmJRAkycuHAHRg32OmUcww7on3RYdg4Va+PmSTsz/K68vbdEjh4u" crossorigin="anonymous">


<link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css" integrity="sha384-wvfXpqpZZVQGK6TAh5PVlGOfQNHSoD2xbE+QkPxCAFlNEevoEH3Sl0sibVcOQVnN" crossorigin="anonymous">
 






<script src="https://ajax.googleapis.com/ajax/libs/jquery/3.4.1/jquery.min.js"></script>


<script src="https://maxcdn.bootstrapcdn.com/bootstrap/3.3.7/js/bootstrap.min.js" integrity="sha384-Tc5IQib027qvyjSMfHjOMaLkfuWVxZxUPnCJA7l2mCWNIpG9mGCD8wGNIcPD7Txa" crossorigin="anonymous"></script>


<script>$(document).on('click', function() { $('.collapse').collapse('hide'); })</script>
 <meta name="generator" content="Hugo 0.59.1" />
        

        

        
            <script type="text/javascript" async src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS-MML_HTMLorMML"></script>
        

        

    </head>

    <body>
        

        <nav class="navbar navbar-default navbar-fixed-top">
            <div class="container">
                <div class="navbar-header">
                    <a class="navbar-brand" href="https://miry1919.github.io/hugosite/">❀ hello</a>
                    <button class="navbar-toggle" data-target=".navbar-collapse" data-toggle="collapse">
                        <span class="icon-bar"></span>
                        <span class="icon-bar"></span>
                        <span class="icon-bar"></span>
                    </button>
                </div>
                <div class="collapse navbar-collapse">
                    
                        <ul class="nav navbar-nav">
                            
                                <li><a href="/hugosite/writings/">✐</a></li>
                            
                                <li><a href="/hugosite/me/">Me</a></li>
                            
                                <li><a href="/hugosite/post/">Posts</a></li>
                            
                                <li><a href="/hugosite/podcast/">Podcasts</a></li>
                            
                                <li><a href="/hugosite/books/">Books</a></li>
                            
                                <li><a href="/hugosite/quote/">Quotes</a></li>
                            
                                <li><a href="/hugosite/donors/">Donors</a></li>
                            
                                <li><a href="/hugosite/music/">♫</a></li>
                            
                        </ul>
                    
                    
                        <ul class="nav navbar-nav navbar-right">
                            
                                <li class="navbar-icon"><a href="https://www.instagram.com/miry_geek/"><i class="fa fa-instagram"></i></a></li>
                            
                                <li class="navbar-icon"><a href="https://t.me/miry1919"><i class="fa fa-telegram"></i></a></li>
                            
                                <li class="navbar-icon"><a href="https://twitter.com/Miry1919/"><i class="fa fa-twitter"></i></a></li>
                            
                        </ul>
                    
                </div>
            </div>
        </nav>


<main>

    <div>
        <h2>La tentazione di esistere</h2>
        <h5>Emil Mihai Cioran</h5>
        

    </div>

    <div align="start" class="content"><p>«Non c&rsquo;è opera che non si ritorca contro l&rsquo;autore: il poema annienterà il poeta, il sistema il filosofo, l&rsquo;avvenimento l&rsquo;uomo d&rsquo;azione. Colui che, rispondendo alla propria vocazione e portandola a compimento, si agita dentro la storia, è causa della propria rovina; l&rsquo;unico a salvarsi è chi sacrifica talenti e doni per potere, sgombro della sua qualità di uomo, sprofondare nell&rsquo;essere.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Invece di lasciare che il tempo ci stritoli lentamente, abbiamo creduto bene di rincarare la dose, di aggiungere ai suoi istanti i nostri.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Io mi levo contro il propagarsi della menzogna, contro coloro che fanno sfoggio della loro pretesa &ldquo;salvezza&rdquo; e la puntellano con una dottrina che non proviene dal loro intimo. Smascherarli, farli scendere dal piedistallo dove si sono issati, metterli alla gogna, è questo un compito cui nessuno dovrebbe restare indifferente. Perché ad ogni costo va impedito di vivere e morire in pace a coloro che hanno troppo buona coscienza.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Se vogliamo recuperare la nostra libertà, ci converrà deporre il fardello della sensazione, non reagire più al mondo attraverso i sensi, rompere i legami. Ora, ogni sensazione è legame, il piacere come il dolore, la gioia come la tristezza. L&rsquo;unico ad affrancarsi è lo spirito che, puro d&rsquo;ogni commercio con esseri o oggetti, si esercita alla propria vacuità.
Quanto alla felicità, la maggioranza di noi riesce a resisterle; l&rsquo;infelicità è ben altrimenti insidiosa. L&rsquo;avete assaporata? Non ne sarete mai sazi; la cercherete con avidità e, preferibilmente, là dove non si trova; e allora là la proietterete, visto che senza infelicità tutto vi sembrerebbe inutile e opaco. Ovunque essa si trovi, scaccia il mistero o lo rende luminoso. L&rsquo;infelicità che è sapore e chiave delle cose, accidente e ossessione, capriccio e necessità, vi farà amare l&rsquo;apparenza in ciò che questa ha di più potente, di più durevole e di più vero, e lì vi terrà per sempre avvinti perché, &ldquo;intensa&rdquo; per natura, è, come ogni &ldquo;intensità&rdquo;, servitù, assoggettamento.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Se non avete sufficiente forza per demoralizzarvi insieme a quest&rsquo;epoca, per cadere altrettanto in basso e andare altrettanto lontano, non lamentatevi di non essere compreso da essa. E soprattutto non credete di essere un precursore: non ci sarà luce in questo secolo. E se poi vi sta a cuore apportare qualche innovazione, frugate allora nelle vostre notti, o disperate della vostra carriera.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Il nostro sangue è troppo tiepido, le nostre bramosie troppo ammaestrate. Nessuna possibilità di andare oltre noi stessi. Persino la nostra follia è troppo moderata. Abbattere le barriere dello spirito, farlo vacillare, desiderarne la rovina – questa è la sorgente del nuovo! Così com&rsquo;è, è restio all&rsquo;invisibile e non percepisce se non quello che già sa. Per aprirsi al vero sapere lo spirito deve smembrarsi, infrangere i propri limiti, sperimentare le orge dell&rsquo;annullamento. Non saremmo destinati all&rsquo;ignoranza se solo osassimo portarci al di sopra delle nostre certezze e di quella timidezza che, impedendoci di compiere dei miracoli, ci incatena in noi stessi. Come siamo privi dell&rsquo;orgoglio dei santi!»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«A qualsiasi livello si svolga, la nostra vita ci apparterrà realmente solo in proporzione agli sforzi intrapresi per distruggerne le forme apparenti. La noia, la disperazione, l&rsquo;abulia stessa ci aiuteranno in ciò, a condizione tuttavia di farne un&rsquo;esperienza totale, di viverle fino all&rsquo;attimo in cui, rischiando di soccombervi, ci rialziamo e le trasformiamo in sostegni della nostra vitalità. Il peggio è ciò che vi è di più fecondo per colui che sappia augurarselo. Giacché non è la sofferenza che rende liberi, ma il <em>desiderio</em> di soffrire.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«L&rsquo;amore, fino a un certo punto, ci distrugge, ma attraverso quali sensazioni di dilatazione e di orgoglio! E la morte ci distrugge del tutto, ma per mezzo di quali fremiti! Sensazioni e fremiti in virtù dei quali trascendiamo l&rsquo;<em>uomo</em> che è in noi e gli accidenti dell&rsquo;io.
Poiché l&rsquo;uno e l&rsquo;altra ci definiscono solamente in quanto proiettiamo in essi i nostri desideri e i nostri impulsi, in quanto concorriamo con tutte le nostre forze all&rsquo;ambiguità della loro natura, sono necessariamente inafferrabili non appena li guardiamo come fossero delle realtà esterne, offerte al gioco dell&rsquo;intelletto. Ci si getta nell&rsquo;amore come nella morte, non li si fa oggetto di meditazione: li assaporiamo, ne siamo complici, li soppesiamo.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Ciascun essere <em>è</em> il proprio sentimento della morte.»</p>

<p>&nbsp;</p>

<p><span style="color:red">✄</span></p>

<p>&nbsp;</p>

<p>«Dopo aver fatto della morte un&rsquo;affermazione della vita, trasformato il suo baratro in una finzione salutare, esauriti i nostri argomenti contro l&rsquo;evidenza, il marasma ci aspetta in agguato: è la rivincita della nostra bile, della nostra natura, di quel dèmone del buon senso che, un tempo sopito, si desta per denunciare l&rsquo;insulsaggine e il ridicolo della nostra volontà di accecamento. Un intero passato di visione spietata, di complicità con la nostra perdizione, di consuetudine con il veleno delle verità, e tanti anni passati a stare a guardare le nostre spoglie da cui trarre il principio del nostro sapere! Tuttavia, dobbiamo imparare a pensare contro i nostri dubbi e contro le nostre certezze, contro le nostre ubbie onniscienti, dobbiamo soprattutto, forgiando in noi un&rsquo;<em>altra</em> morte, una morte incompatibile con le nostre carogne, acconsentire all&rsquo;indimostrabile, all&rsquo;idea che qualcosa esista&hellip;
Il Nulla era senz&rsquo;altro più confortevole. Com&rsquo;è difficile <em>dissolversi</em> nell&rsquo;Essere!»</p>
</div>

</main>

        <footer>
            <p class="copyright text-muted">&copy; 2019-2024 hello — Miriana Novella. All rights reserved.</p>
        </footer>

        

        
    </body>

</html>

